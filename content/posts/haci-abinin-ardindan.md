---
date: '2022-07-22 12:10'
title: 'Sadece bir fotoğraf ne anlatır insana?'
template: post
thumbnail: '../thumbnails/yazi.png'
slug: sprint-kitap
categories:
  - Yazı
tags:
  - Yazı
  - Yorum
---


Bugün yakınlarda babası vefat etmiş bir dostumu ziyarete gittim.

Eskişehir'in en eski esnaflarından Hacı Mehmet Başbörekçi abi vefat etmişti ve daha yeni haberim olmuştu, 
cenazesine gidemediğim için çok üzülsem de bugün taziyeye gittim.

Öylesine bir tebessümle "Rahmana kavuştu babaefendimiz" dedi ki,
İnanılmaz bir tebessüm, inanılmaz bir naiflik.

Yüreğim bambaşka oldu. Hiçbir kelime ile anlatamayacağım hisler kapladı her yanımı.

Geçtiğimiz bayram öncesinde hacı abiye rastlamıştım.
tekerlekli sandalyesinin önünde ufak bir örtü vardı, çocukluğunu, gençliğini, 
ömrünü geçirdiği dükkanın önünde uzaklara bakıyordu.

Ellerinden öpmüş, helallik istemiştim.

Adaletli, efendi, hak ve hukuka riayet eden, dürüst ve ince kalpli bir adamdı hacı abi. 
Yüzüne baktığınızda içinizi huzur kaplardı.
Tek tebessümü gönlünüzdeki yıkıklığı tamir ederdi.

İşte kalbi temiz ruhlar böyle belli ediyor kendilerini. 
Hem hayatlarında hem sonrasında isimlerini cisimlerini ananların etrafını o huzur rüzgarı sarıyor.

Bundan uzun yıllar sonra bile birileri dünyada böyle temiz insanların, 
böyle yanında bulunduğunuzda tebessümünden, naifliğinden mahçubiyet duyabileceğiniz insanlarında bu dünyada yaşadığını bilmesini 
istediğimden dolayı bu satırları karaladım.

Bu sahte ve bomboş dünyada ölümümüzden sonra bir insan bile bizi böyle anabilir mi, böyle izler bırakabilirmiyiz ?

İşte mesele bu.
